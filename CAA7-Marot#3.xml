<?xml version="1.0" encoding="UTF-8"?>
<?xml-model href="ODD/tei_caa_ana-2.rng" type="application/xml" schematypens="http://relaxng.org/ns/structure/1.0"?>
<?xml-model href="ODD/tei_caa_ana-2.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc xml:id="Marot_3">
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p><listWit><witness><msDesc>
                        <msIdentifier><settlement>Soissons, </settlement><repository>Bibliothèque municipale, </repository> <idno>ms. 202</idno></msIdentifier>
            </msDesc></witness></listWit> </p>
         </sourceDesc>
      </fileDesc>
   </teiHeader>
   <text>
      <body>
         <p>
            <l>De mon coq à l’asne dernier,</l>
               <l><persName ref="ind:Jamet">Lyon</persName>, ce malheureux asnier,</l>
               <l>Fol, foliant, imprudent, indiscret,</l>
               <l n="4">Et moings sçavant q’ung docteur en decrect,</l>
               <l>Ha, ha, dist il, c’est grand oultraige</l>
               <l>De parler de tel personnaige</l>
               <l>Que moy. En est il ung au monde</l>
               <l n="8">En qui tant sçavoir habonde?</l>
               <l>Et je responds: ouy, ouy vrayment,</l>
               <l>Et n’y fust autre que <persName ref="ind:Marot">Clement</persName>.</l>
               <l>Les latins, les grecs et hebreuz</l>
               <l n="12">Luy sont langaiges tenebreux.</l>
               <l>Mais en françoys de Heurepoix,</l>
               <l>Et beaulx escuz d’or et de poix,</l>
               <l>En quelque latin de marmite —</l>
               <l n="16">Par nostre dame, je le quicte —</l>
               <l>Pour vray il est le plus sçavant;</l> 
               <l>C’est raison qu’il voyse devant.</l>
               <l>Quant de sa proposition</l>
               <l n="20">Touchant la fornication,</l>
               <l>Il vauldroit mieulx la trouver bonne,</l>
               <l>Qu’y besongner comme en Sorbonne.</l>
               <l>Mais le maquart ne se contente,</l>
               <l n="24">Et dit au gendre de sa tente,</l>
               <l>S’il nous peult quelque jour avoir,</l>
               <l>Il employra tout son povoir</l>
               De nous faire brusler tous vifz.
               De ma part, je n’en suis d’advis
               Et n’y sçauroys prendre plaisir.
               Toutefois, s’il en a desir,
               Quand il sera prest qu’il me mande,
               Et si je y voys, que l’on me pende.
               Tu diras, mon amy Lyon, 
               Pour moi quelque fidelium,
               Ou quelque creux de profundis
               Pour me tirer en paradis.
               Mais, si trouvez qu’il soit ainsi,
               Que au partir de ce monde icy
               Nous soyons saulvez ou dampnez,
               Ne dictes riens et me donnez
               Ce petit mot en epitaphe,
               Mais que soubz mon corps on le graphe : 
               Cy pend ce fol qui s’est rendu
               A Paris pour estre pendu.
               Quant de celluy qui s’est fasché
               Que me suis à lui ataché,
               C’est ung meschant, faulx et flateur,
               Insigne dissimulateur,
               Et vindicatif à oultrance;
               Mais je ne veulx que Lyon pense 
               Que voulsisse de luy mentir;
               Parquoy ne me puys repentir
               D’en avoir dit ce qui est vray;
               Et si me poingt, je descouvray
               De plus grans cas qu’il a commis.
               Qu’il ne face plus d’ennemys;
               Il en a trop qui vivent bien;
               Lors sera son amy, combien
               Qu’il ne l’ayt en rien merité,
               Le traistre plain de vanité;
               Mais dieu vueille que l’on oublye
               Ce que souffrons pour sa follye.
               Je suys trop loing pour le luy dire,
               Qui me contrainct de le rescripre.
               Et si dit plus en duppliquant,
               Pareillement et quant et quant,
               Que savant est, il est bien pris;
               Car encor qu’il en soit repris
               De tous, mesmes de sa voysine,
               Dont le mary faict bonne myne,
               Il n’est possible qu’il s’en garde.
               Chacun jour, quant il se regarde,
               Il est tout certain qu’il se veoyt;
               Je suis despit qu’il n’y pourveoit;
               Mais il est bon, entendz icy;
               J’en suys en merveilleux soucy.
               Est ce de lui que j’ay escript?
               Nenny non, c’est de l’antecrist.
               Ce n’est pas luy, et si ne sçay,
               Il en a faict son coup d’essay.
               Nommez moy celluy qui s’en doubte!
               Par mon nyda, je n’y veoys goutte!
               Est ce point Judas ou Symon?
               Non est, si est, c’est il, c’est mon!
               Or me croyez, c’est Barrabas;
               Prenez le, mettez le à bas!
               Quel bruict, quelle pitié, quelle honte!
               Voyla ce qu’on nous en racompte.
               Venez ça, que respondez vous
               A ce qu’il vous dit? Bran pour vous!
               Je le congnoys, c’est ung grant prebstre.
               Vous faillez, il le vouldroit estre,
               Pourveu qu’il en eust acroché
               Quelque abbaye ou evesché.
               Mais, sans bonnet, sa teste nue
               Est pour la mistre bien menue.
               N’en parlez plus, parbieu, c’est il,
               Tout ce qu’il sçayt n’est que babil;
               Je n’en pourroys plus tant souffrir;
               Voicy que je luy vueil offrir:
               Luy bailler mon art et ma muse,
               Pour en user comme j’en use,
               En me resignant son office,
               Car je sçay qu’elle m’est propice.
               Faictes, si pouvez, qu’il s’i range;
               Je suis trescontant de l’eschange.
               L’estat est bon pour les affaires
               De nous et noz petitz confreres.
               Si de mon art ne peult chevir,
               Voycy dont il pourra servir:
               On m’a promis qu’il a renom
               De salpêtre et poudre à canon
               Avoir muni tout son cerveau;
               Faites deux tappons de naveau
               Et les luy mettez en la bouche,
               Et puys après que l’on le couche
               Tout de son long, et en l’oreille,
               Tout doucement qu’il ne s’esveille,
               Gectez y poudre pour l’emorche, 
               Et gardez bien qu’on ne l’escorche,
               Car ung homme bien empesché
               Seroit d’un regnard escorché.
               Et cela faict, qu’on le repute
               Pour servir d’une haquebute.
               Jamais homme n’en parla mieulx;
               Les tappons sortiront des yeulx
               Et feront ung merveilleux bruict;
               Et si la fouldre les conduict,
               Ilz fraperont deux tous d’un coup.
               Cela leur servira beaucoup
               Pour deschasser leurs ennemys;
               Car s’ilz ne sont fort endormyz,
               Tel canon leur donnera craincte.
               Pleust à dieu qu’il feust à la poincte
               Du premier chocq, ce gros marault
               Qui a crié sur nous harault
               Et nous a chassez du pays.
               Nous estions assez esbahys,
               Lyon, il t’en peult souvenir;
               Il n’estoit temps de revenir;
               Il failloit chercher seureté
               Du paouvre Clement arresté,
               Qui surprins estoit à Bordeaulx
               Par vingt ou quarante bedeaulx
               Des sergens dudict parlement.
               Je diz que je n’estoys Clement
               Ne Marot, mais ung bon Guillaume
               Qui, pour le prouffict du Royaume,
               Portoys en grande dilligence
               Paquet et lettres de creance.
               Je n’avoys encores souppé,
               Mais si tost que fuz eschappé,
               Je m’en allay ung peu plus loing;
               Par dieu, il en estoit besoing;
               Car pour ung tel pauvre souldart
               Que Clement, qui n’est point pendart,
               N’y fut faict plus grande grande poursuicte.
               J’avoys chacun jour à ma suicte
               Gens de pied et gens de cheval;
               Et lors je prins le vent d’aval,
               Et sur petitz chevaux legiers
               Je me mis hors de tous dangiers,
               J’entendz pourveu que je me tienne
               Là où je suys en bonne estraine.
               Si nous feussions demourez là?
               Tel y estoit qui n’en parla
               Jamais, depuis que j’en partis.
               Ilz ont esté si bien rotys
               Qu’ilz sont tous convertiz en cendre.
               Or jamais ne vous laissez prendre,
               S’il est possible de fouyr;
               Car tousjours on vous peult ouyr
               Tout à loysir et sans collere;
               Mais en fureur de telle affaire
               Il vault mieulx s’excuser d’absence
               Qu’estre bruslé en sa presence.
               Des nouvelles de par deça:
               L’autre jour, quant il trespassa,
               L’empereur, il ne l’estoit pas,
               Et n’avoit pas passé le pas
               Pour dire qu’il fust trespassé.
               Il est bien gray qu’il est passé
               De l’Ytalye en la Prouvence.
               Les Françoys crient : vive France,
               Les Espaignolz : vive l’empire,
               Il n’y a pas pour tous à rire.
               Le plus hardy n’est sans terreur.
               N’est ce pas ung trop grant erreur,
               Pour les biens qui ne sont que terre,
               D’exciter si horrible guerre?
               Les gensdarmes sont furieux,
               Chocquans au visaige &amp; aux yeulx.
               Il ne fault qu’une telle lorgne
               Pour faire une gentilhomme borgne;
               Il ne fault qu’un trait d’arbaleste,
               Passant au travers de la teste,
               Pour estonner ung bon cerveau.
               J’aymeroys autant estre veau
               Qui va droit à la boucherie
               Que aller à telle tuerie.
               C’est assez d’un petit boullet,
               Qui poingt ung souldart au collet,
               Pour empescher de jamais boire.
               Fy, fy, de mourir pour la gloire,
               Ou, pour se faire grant seigneur,
               D’aller mourir au lict d’honneur,
               D’un gros canon parmy le corps,
               Qui passe tout oultre dehors.
               Par ma foy, je ne vouldroys point
               Qu’on gallast ainsi mon pourpoint
               Et la livrée du cappitaine.
               Hau, compaignon, levez l’enseigne;
               Celluy qui la portait est bas!
               Sangbieu, voila de beaulx esbas!
               Voila comment on se gouverne
               Dedans une bonne taverne.
               J’oseroys entrer hardyment,
               Mais où l’on frappe nullement;
               <l>C’est ainsi que <persName ref="ind:Marot">Clement</persName> devise,</l>
               <l>Vivant en paix dedans <placeName type="city" key="Venise">Venise</placeName>.</l>
         </p>
      </body>
   </text>
</TEI>
