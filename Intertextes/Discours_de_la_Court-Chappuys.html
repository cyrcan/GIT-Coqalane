<!DOCTYPE HTML><html>
   <head>
      <meta http-equiv="Content-Type" content="text/html; charset=UTF-8">
      <title></title>
   </head>
   <body><b>Discours de la Court</b><br>
      
      
      
      
      where is it
      repository name
      identifier
      
      
      
      <br><l style="margin-left:40px"></l>Apres avoir maintz discours discouru,
      <br><l style="margin-left:40px"></l>Et en la Court tant nuict que jour couru
      <br><l style="margin-left:40px"></l>Afin de prendre, &amp; prenant estre pris,
      <br><l style="margin-left:40px"></l>Voulant scavoir &amp; ayant peu appris,
      <br><l style="margin-left:40px"></l>Plustos conduict de legiere jeunesse
      <br><l style="margin-left:40px"></l>Qu'accompaigné d'une meure saigesse:
      <br><l style="margin-left:40px"></l>Plus sot que fin, plus lourdauld que gentil,
      <br><l style="margin-left:40px"></l>Et beaucoup plus ignorant que subtil:
      <br><l style="margin-left:40px"></l>J'ay estimé honneste &amp; convenable
      <br><l style="margin-left:40px"></l>A moy de dire, aux aultres aggreable
      <br><l style="margin-left:40px"></l>D'ouyr en brief, ce qu'en long temps j'ay veu:
      <br><l style="margin-left:40px"></l>Non que je sois d'eloquence pourveu
      <br><l style="margin-left:40px"></l>Pour bien attaindre a matiere si haulte
      <br><l style="margin-left:40px"></l>Que trop bas peut tumber qui y faict faulte:
      <br><l style="margin-left:40px"></l>Et n'y fault point trop ou trop peu toucher,
      <br><l style="margin-left:40px"></l>Contenter l'ung, &amp; ung aultre fascher,
      <br><l style="margin-left:40px"></l>Donner attache aux ungs couvertement,
      <br><l style="margin-left:40px"></l>Les aultres trop extoller haultement:
      <br><l style="margin-left:40px"></l>Mais je suis seur si a tous en puis plaire
      <br><l style="margin-left:40px"></l>Que pour le moins a nul ne veulx desplaire:
      <br><l style="margin-left:40px"></l>Car soit mon dire ou veritable ou faulx
      <br><l style="margin-left:40px"></l>Au champ d'aultruy ne veulx jecter la faulx,
      <br><l style="margin-left:40px"></l>Cherchant trop plus la raison que la rithme,
      <br><l style="margin-left:40px"></l>Ny trop hardy ny trop pusillanime,
      <br><l style="margin-left:40px"></l>Gardant par tout le mediocrité,
      <br><l style="margin-left:40px"></l>Sans transgresser les loix de liberté:
      <br><l style="margin-left:40px"></l>Dont nul ne doibt me juger mesdisant,
      
      <br><l style="margin-left:40px"></l>Et beaucoup moins ou flateur, ou plaisant
      <br><l style="margin-left:40px"></l>Pour parvenir a mon poinct opportun.
      <br><l style="margin-left:40px"></l>D'estre facheux, mal propre &amp; importun
      <br><l style="margin-left:40px"></l>A tant de gentz est commun avec moy
      <br><l style="margin-left:40px"></l>Que je n'en prens ny soucy ny esmoy.
      <br><l style="margin-left:40px"></l>En protestant que je ne veulx former
      <br><l style="margin-left:40px"></l>Le Courtisan, &amp; moins le reformer:
      <br><l style="margin-left:40px"></l>Car ce seroit marcher (a bien le prendre)
      <br><l style="margin-left:40px"></l>Sus ung grand feu cache d'ung peu de cendre,
      <br><l style="margin-left:40px"></l>De moy je veulx non d'aultruy rendre compte,
      <br><l style="margin-left:40px"></l>Aimant l'honneur de tous, craignant la honte
      <br><l style="margin-left:40px"></l>Et le venin d'envie, &amp; sa morsure.
      <br><l style="margin-left:40px"></l>Je me submetz a l'advis &amp; censure
      <br><l style="margin-left:40px"></l>De ceulx qui ont le meilleur jugement:
      <br><l style="margin-left:40px"></l>Car bon vouloir m'est seul coutentement
      <br><l style="margin-left:40px"></l>Et n'entendz point la bouche au ciel lever,
      <br><l style="margin-left:40px"></l>Blasmer le bien, &amp; le mal approuver:
      <br><l style="margin-left:40px"></l>Mais si mon œuvre en maintz lieux est mal pris
      <br><l style="margin-left:40px"></l>Des ignorantz, &amp; des scavantz repris,
      <br><l style="margin-left:40px"></l>Me reputant entre les bons poetes
      <br><l style="margin-left:40px"></l>Moins que Sault entre tous les prophetes,
      <br><l style="margin-left:40px"></l>Ce ne seront des roses espandues
      <br><l style="margin-left:40px"></l>Ains seullement des parolles perdues,
      <br><l style="margin-left:40px"></l>Et ne m'en veulx aultrement excuser,
      <br><l style="margin-left:40px"></l>Qui trop s'escuse, il se faict accuser,
      <br><l style="margin-left:40px"></l>Ou de vouloir user de fiction,
      <br><l style="margin-left:40px"></l>Ou de parler par grande affection:
      
      <br><l style="margin-left:40px"></l>Et tel souvent barbare se dict estre
      <br><l style="margin-left:40px"></l>Qui neantmoings docte veult apparoistre
      <br><l style="margin-left:40px"></l>Quel moyen doncq y scaurois je tenir
      <br><l style="margin-left:40px"></l>Ny par quel bout commencer, ou finir?
      <br><l style="margin-left:40px"></l>Depuis qu'Adam le fruict voulut gouster
      <br><l style="margin-left:40px"></l>Dont il debvoyt le desir rejecter
      <br><l style="margin-left:40px"></l>Changeant la vie en mortelle douleur,
      <br><l style="margin-left:40px"></l>Felicite en misere &amp; malheur,
      <br><l style="margin-left:40px"></l>Le bien en mal, richesse en pauvreté,
      <br><l style="margin-left:40px"></l>Repoz en peine, en malice bonté,
      <br><l style="margin-left:40px"></l>Le vray en faulx, doulceur en violence,
      <br><l style="margin-left:40px"></l>Le seur en doubte, en vice l'innocence,
      <br><l style="margin-left:40px"></l>Tant a este nature depravee
      <br><l style="margin-left:40px"></l>En tous estatz Corrompue et grevee
      <br><l style="margin-left:40px"></l>Que je ne scay si doibz, comme <b>Heraclite</b>,
      <br><l style="margin-left:40px"></l>Plourer, ou rire, ainsy que <b>Democrite</b>:
      <br><l style="margin-left:40px"></l>Et quant de pres contemple &amp; considere
      <br><l style="margin-left:40px"></l>Qu'elle est la farce heureuse, ou mal pipere,
      <br><l style="margin-left:40px"></l>Qu'on veoit jouer a plusieurs personnaiges,
      <br><l style="margin-left:40px"></l>Souvent meslez les folz parmy les saiges,
      <br><l style="margin-left:40px"></l>Sus l'eschafault &amp; theatre du monde,
      <br><l style="margin-left:40px"></l>Tant plus avant a y penser me fonde
      <br><l style="margin-left:40px"></l>Tant plus me sens confuz et estonne:
      <br><l style="margin-left:40px"></l>Et m'est advis que suis environne
      <br><l style="margin-left:40px"></l>En mon esprit d'opinions diverses:
      <br><l style="margin-left:40px"></l>L'ung se tient fort, l'autre craind les traverses,
      <br><l style="margin-left:40px"></l>L'ung plaint son aage, &amp; l'autre maladie,
      
      <br><l style="margin-left:40px"></l>Et n'y a fin a ceste tragedie,
      <br><l style="margin-left:40px"></l>L'ung est oysif en grand solicitude,
      <br><l style="margin-left:40px"></l>Et l'autre libre en dure servitude,
      <br><l style="margin-left:40px"></l>Autant de gens auant d'actes divers.
      <br><l style="margin-left:40px"></l>L'ung a choisy pour l'endroict tout l'envers,
      <br><l style="margin-left:40px"></l>L'ung en richesse est povre tant est chiche,
      <br><l style="margin-left:40px"></l>En povreté l'aultre trenche du riche
      <br><l style="margin-left:40px"></l>La plus grand part plus ha, plus se tourmente,
      <br><l style="margin-left:40px"></l>En n'en veois nul qui d'assez se contente.
      <br><l style="margin-left:40px"></l>L'ung ha plaisir, &amp; l'aultre est languoureux.
      <br><l style="margin-left:40px"></l>Et si j'avoys l'esprit assez heureux
      <br><l style="margin-left:40px"></l>Pour figurer si estrange spectacle
      <br><l style="margin-left:40px"></l>On le tiendroit pour fable, ou pour miracle.
      <br><l style="margin-left:40px"></l>Mais quoy? je suis tout plein d'obscurité
      <br><l style="margin-left:40px"></l>Cherchant par tout la claire verité
      <br><l style="margin-left:40px"></l>Pour y trouver le chemin &amp; la voye
      <br><l style="margin-left:40px"></l>De vray repos &amp; de parfaicte joye,
      <br><l style="margin-left:40px"></l>Ayant conceu pour resolution
      <br><l style="margin-left:40px"></l>Ardent desir, &amp; ferme affection
      <br><l style="margin-left:40px"></l>De despouiller ma robbe d'ignorance
      <br><l style="margin-left:40px"></l>Et me vestir du bien de cognoissance
      <br><l style="margin-left:40px"></l>Qui ne se peult par tresors acquerir,
      <br><l style="margin-left:40px"></l>Ny par l'effort des armes conquerir,
      <br><l style="margin-left:40px"></l>Ainsi par labeur &amp; travail assidu
      <br><l style="margin-left:40px"></l>Nous est pour vray moins donne que vendu.
      <br><l style="margin-left:40px"></l>Et sur ce poinct branlant dessoubz l'enseigne
      <br><l style="margin-left:40px"></l>De la raison, qui le chemin enseigne
      
      <br><l style="margin-left:40px"></l>Pour parvenir à la felicité,
      <br><l style="margin-left:40px"></l>J'ay longuement debatu &amp; doubté
      <br><l style="margin-left:40px"></l>Si je debvois choisir la vie active
      
      <br><l style="margin-left:40px"></l>Ou m'arrester à la contemplative.
      <br><l style="margin-left:40px"></l>Toutes deux sont seujectes à l'oraige,
      <br><l style="margin-left:40px"></l>À la tempeste, &amp; perilleux naufraige
      <br><l style="margin-left:40px"></l>Des passions humaines, mais le vent
      <br><l style="margin-left:40px"></l>D'ambition, abbaisse souvent
      <br><l style="margin-left:40px"></l>Le gouvernail de saigesse &amp; prudence,
      <br><l style="margin-left:40px"></l>Et obeyt à la concupiscence,
      <br><l style="margin-left:40px"></l>En l'une est plus qu'en l'aultre impetueux.
      <br><l style="margin-left:40px"></l>Toutes deux font maintz actes vertueux.
      <br><l style="margin-left:40px"></l>L'une est commune, &amp; l'aultre solitaire.
      <br><l style="margin-left:40px"></l>Aux hommes l'une, à dieu l'aultre veut plaire
      <br><l style="margin-left:40px"></l>L'une en habitz garde simplicité,
      <br><l style="margin-left:40px"></l>L'aultre se plaist en la diversité.
      <br><l style="margin-left:40px"></l>L'une est à soy totallement reduicte,
      <br><l style="margin-left:40px"></l>L'aultre entreprend d'affaires la conduicte.
      <br><l style="margin-left:40px"></l>L'une demoure en sa maison privée,
      <br><l style="margin-left:40px"></l>D'aller par tout l'aultre n'est poins privée.
      <br><l style="margin-left:40px"></l>L'une est sans soing, &amp; l'aultre est curieuse.
      <br><l style="margin-left:40px"></l>L'une au mylieu de la mer dangereuse.
      <br><l style="margin-left:40px"></l>Et l'aultre flotte à la rive &amp; au bort
      <br><l style="margin-left:40px"></l>Que l'on maintient la plus pres de bon port.
      <br><l style="margin-left:40px"></l>Mais congnoissant du monde l'armonie
      <br><l style="margin-left:40px"></l>Tant consister a estre en compaignie
      <br><l style="margin-left:40px"></l>Que celuy là qui fuyt societé
      
      <br><l style="margin-left:40px"></l>Semble approcher de la brutalité.
      <br><l style="margin-left:40px"></l>Voulant aussy en ce pelerinaige
      <br><l style="margin-left:40px"></l>Vivre non trop cogneu, ny trop saulvaige,
      <br><l style="margin-left:40px"></l>J'ay apart moy songneusement pensé
      <br><l style="margin-left:40px"></l>Par quelz moyens pourroys estre poulsé
      <br><l style="margin-left:40px"></l>En quelque estat dignité ou office
      <br><l style="margin-left:40px"></l>De vertueux &amp; honneste exercice,
      <br><l style="margin-left:40px"></l>Pour n'estre point des aultres contemné,
      <br><l style="margin-left:40px"></l>Et pour monstrer au moins que je suis né:
      <br><l style="margin-left:40px"></l>Rendant raison du talent que je doibz:
      <br><l style="margin-left:40px"></l>Le bien &amp; le mal calculant par mes doigz
      <br><l style="margin-left:40px"></l>Pour ne choisir en lieu du fruict, l'escorce:
      <br><l style="margin-left:40px"></l>Et bien fonder ma foiblesse ou ma force,
      <br><l style="margin-left:40px"></l>Mais quant par tout me suis bien espluché
      <br><l style="margin-left:40px"></l>J'ay pour certain este fort empesché
      <br><l style="margin-left:40px"></l>À bien scavoir mesurer &amp; congnoistre
      <br><l style="margin-left:40px"></l>Que c'est de moy, ny que ce scauroyt estre
      <br><l style="margin-left:40px"></l>Et n'y trouvant que toute vanité
      <br><l style="margin-left:40px"></l>En desespoir estoys precipité
      <br><l style="margin-left:40px"></l>Quant j'apperçoy devant moy franc Arbitre
      
      <br><l style="margin-left:40px"></l>Qui se présente avecques ung beau tiltre
      <br><l style="margin-left:40px"></l>De grand'puissance, &amp; plaine liberté
      <br><l style="margin-left:40px"></l>Et eslevoit fort son authorité:
      <br><l style="margin-left:40px"></l>Il estoit vieil, car de Dieu fut donné
      <br><l style="margin-left:40px"></l>Au premier pere, &amp; depuis ordonné
      <br><l style="margin-left:40px"></l>Aux successeurs, comme par heritaige:
      <br><l style="margin-left:40px"></l>Petit de corps: &amp; tres beau de visaige:
      
      <br><l style="margin-left:40px"></l>Car pour certain <b>Adam</b> ne le perdit
      <br><l style="margin-left:40px"></l>Si quelque peu abaissa son credit,
      <br><l style="margin-left:40px"></l>Se despouillant non de la voulenté,
      <br><l style="margin-left:40px"></l>Ainsi alterant de son sens la santé:
      <br><l style="margin-left:40px"></l>Quant tellement certes il s'esgara
      <br><l style="margin-left:40px"></l>Qu'à tout jamais la playe en seignera:
      <br><l style="margin-left:40px"></l>Aussi estoit franc Arbitre courbe
      <br><l style="margin-left:40px"></l>Sus ung baston ou sa force il assigne
      
      <br><l style="margin-left:40px"></l>Estoit de tous nommé grace divine:
      <br><l style="margin-left:40px"></l>Que chascun sent, &amp; nul ne peult scavoir
      <br><l style="margin-left:40px"></l>Combien il est capable de l'avoir:
      <br><l style="margin-left:40px"></l>Ne s'il sera seelle de petit seau,
      <br><l style="margin-left:40px"></l>Ou s'il pourra estre receu vaisseau
      <br><l style="margin-left:40px"></l>Plustost d'honneur que de coutumelie,
      <br><l style="margin-left:40px"></l>A celle fin que chascun s'humilie:
      <br><l style="margin-left:40px"></l>Mais on scait bien que pretendre sans elle
      <br><l style="margin-left:40px"></l>Ou que ce soit, seroit voller sans aelle,
      <br><l style="margin-left:40px"></l>Chasser en l'air, pescher dessus la terre,
      <br><l style="margin-left:40px"></l>Et des geans renouveller la guerre:
      <br><l style="margin-left:40px"></l>En dieu convient finir &amp; commencer,
      <br><l style="margin-left:40px"></l>Et qui vouldra, fors par luy s'advancer
      <br><l style="margin-left:40px"></l>Il se reculle, &amp; lieu de flourir,
      <br><l style="margin-left:40px"></l>Il veoit ses fleurs desescher &amp; perir:
      <br><l style="margin-left:40px"></l>Car c'est la pierre, &amp; le vray fondement
      <br><l style="margin-left:40px"></l>Ou fault asseoir tout nostre bastiment:
      <br><l style="margin-left:40px"></l>Mais figurer ceste grace indicible
      
      
      <br><l style="margin-left:40px"></l>
      
      
      </body>
</html>