<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title xml:id="CAA23_Esjoyr">Coq a l’asne nouveau</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
     <encodingDesc>
        <p><listPerson>
           <person xml:id="Charles-Quint" corresp="https://data.bnf.fr/ark:/12148/cb10411705z">
              <idno type="ISNI">0000 0001 2096 5852</idno>
              <persName xml:lang="fr"><forename type="first"
                 >Charles</forename><surname>Quint</surname></persName>
           </person></listPerson></p></encodingDesc>
     <revisionDesc><change><date>2023</date>Encodage de niveau 0</change></revisionDesc>
  </teiHeader>
  <text>
      <body>
         <listBibl>
	           <msDesc>
	              <msIdentifier>
                  <settlement>Paris</settlement>
	                 <repository>Bibliothèque nationale de France</repository>
	                 <idno>NAF 1870</idno>
               </msIdentifier>
	           </msDesc>
         </listBibl>
         <l>Amy pour ung peu t’esjouyr</l>
         <l>Et l’ennuy de ce temps fuyr</l>
         <l>Je prens la plume pour t’escripre</l>
         <l n="4">Car il n’est temps tousjours de dire</l>
         <l>La verité de ce qu’on sçayt</l><!-- Saut#1 -->
         <l>Ung homme qui de haut lieu chet</l>
         <l>À grand peyne de mort eschappe</l><!-- Saut#2 -->
         <l n="8">Las que nous avons un sainct <persName>pappe</persName></l>
         <l>Il est bon comme le bon jour</l>
         <l>Fera il tousjours son sejour</l>
         <l>À <placeName><settlement type="city">Rome</settlement></placeName> avec ses delices</l>
         <l n="12">Et pour entretenir ses vices</l>
         <l>Fault il qu’on souffre tant de maulx</l>
         <l>Il assemble les cardinaulx</l>
         <l>Pour semer quelque zizanie</l>
         <l n="16">Qu'il soict pour toy je le te nye</l>
         <l>Car il ne vault pas ung oignon</l>
         <l>C’est ung tresbeau lieu qu’<placeName><settlement type="city">Avignon</settlement></placeName></l>
         <l>Là on trouveroit la praticque</l>
         <l n="20">Pour faire ung siege appostolicque</l>
         <l>D’arrester les deniers de <placeName><settlement type="country">France</settlement></placeName></l>
         <l><persName ref="#Charles-Quint">L’empereur</persName> est en grand souffrance</l>
         <l>Pour la perte de son armée</l>
         <l n="24">Sy <persName>Dieu</persName> eust voullu ceste année</l>
         <l>Il eust eu sur les <orgName>Turcqs</orgName> victoire</l>
         <l>C’est une chose qu’il fault croire</l>
         <l>Las nous sommes subgectz aux roys</l>
         <l n="28">Estudier ne fault en ces loix</l>
         <l><rs type="injonction" subtype="impératif">Contente toy</rs> de l’ordonnance</l>
         <l>Veulx tu bien tost que l’on t’advance</l>
         <l><rs type="injonction" subtype="impératif">Oublie</rs> d’estre homme de bien</l>
         <l n="32">En court on ne faict rien pour rien</l>
         <l>Et pour faire vacquer offices</l>
         <l>Il fault gecter entre les cuysses</l>
         <l>D’une mulle mal asseurée</l>
         <l n="36">Ou d’un mullet une fuzée</l>
         <l>Et voylà mon conseiller mort</l>
         <l>Il me semble qu’on faict grant tort</l>
         <l>À <persName>Jehan Gentil</persName> qu’on ne le pend</l>
         <l n="40">Je croy q'un seul point l'en deffend</l>
         <l>C’est qu’il veult enrichir le roy</l>
         <l>Le bon seigneur de <persName>Villeroy</persName></l>
         <l>Est magnifficque et liberal</l>
         <l n="44">On dit que monsieur l’<persName>Amiral</persName></l>
         <l>Saulte fort bien de bas en hault</l>
         <l>Tousjours fault fournir ung assault</l>
         <l>Car c’est ung dangereulx affaire</l>
         <l n="48">Messieurs appreignent à pourtraire</l>
         <l>Ils sçavent desjà bien noircir</l>
         <l>On veoit trop souvent amortir</l><note resp="editor" type="crit">Vers manquant dans NAF 1870.</note>
         <l>Par fard le tain des damoiselles</l>
         <l n="52">Aussi l'on voit peu de pucelles</l>
         <l>Qui puissent long temps vivre en court</l>
         <l>Comme l'on trouve procès court</l>
         <l>Aux grans jours pour avoir l’admende</l>
         <l n="56">Pensez vous que c’est peyne grande</l>
         <l>De servir ung maistre enraigé (variante)</l>
         <l>J’estois d'aage assez chargé</l>
         <l>Quant on le m’aprint à l’escolle</l>
         <l n="60">Le <persName>chancelier</persName> a la verolle</l>
         <l>Et à <placeName><settlement type="city">Paris</settlement></placeName> forces coquuz</l>
         <l>D'où vient que n’y a plus d’escuz</l>
         <l>En la bourse du populaire</l>
         <l n="64">Ung controlleur ou commissaire</l>
         <l>Faisant quelque grand payement</l>
         <l>Devient riche bien aysément</l>
         <l>J’entens avec le cappitaine</l>
         <l><persName>Marot</persName> a de plus doulce vayne</l>
         <l>Que <persName>Maison neusve</persName> ou <persName>Sainct Gelais</persName></l>
         <l>C’est plaisir que d'estre au pallais</l>
         <l>Pour veoir les masques triumphant</l>
         <l>Des folz d’yvrougnes et enffans</l>
         <l><rs type="injonction" subtype="impératif">Gardez vous</rs> le proverbe est tel</l>
         <l>Que ne veiz tu <persName>Charles Martel</persName></l>
         <l>Pour deffendre ses advocats</l>
         <l>Vous me faschez à bas à bas</l>
         <l>Ce dict <persName>Madame la Regente</persName></l>
         <l>C’est une chose bien plaisante</l>
         <l>Que d’enrichir par ses niepces</l>
         <l>À Noel on oyt trop de messes</l> 
         On faict de terribles discours
         Les femmes changeront leurs tours
         Quant femmes ne seront plus vollaiges
         Lors quant gouverneront les saiges
         En tel temps il fera bon vivre
         Je ne veiz jamays en bon livre
         Que femme deust tout gouverner
         C’est ung grant mal de tant donner
         À ceulx qui ne l’ont merité
         De là vient la necessité
         Pour emprunctz faire et croistre taille
         Par ma foy ceste gensdarmaille
         Ne vault rien que à piller les champs
         Il sera beaucoup de meschans
         Puis que justice est mesprisée
         Tousjours une putain ruzée
         En main a plusieurs amys
         Car cy quelq’un est dehors mys
         Ung aultre vient tenir son lieu
         Tout le monde croit bien en Dieu
         On le jure souventesfois
         L’invencion de saincte croix
         C’est une feste fort requise
         Celuy qui la scayt je l’advise
         Qu'il est partout le bienvenu
         Qu’est il de nouveau survenu
         Le roy nagueres un cerf prit
         Tost quelque maulvais esperit
         En l’aureille du prince souffle
         À tous les dyables le marouffle
         Qui faict tant de nouveaulx edicts
         Il est chaste en faicts et en dicts
         Le Cardinal dont je me tais
         Mais quoy Qu’esse Sera il paix
         Ou sy on s'appreste la guerre
         C’est folye d'engaiger sa terre
         Pour en acquerir de nouvelles
         N’est ce pas estre sans cervelle
         Prendre l’incertain pour le seur
         Je le veiz mol je le vis dur
         Puis je le veys bien raide estandre
         Puis je ne scay quel honneur rendre
         C’est ung beau jeu sans villanye
         Or Fortune quoy qu’on en dye
         C’est une beste redoubtable
         On ne parle du Connestable
         Non plus que s’il fust trespassé
         Il a de l’or bien amassé
         Monsieur le sot que l'on croit le saige
         C’est ung merveilleux advantaige
         Quant ung asne oultraige ung sçavant
         On veoit advenir bien souvent
         Que faveur a le triumphe du droict 
         Par le conseil qu’on nomme estroict
         C’est pour le present recepvoir large
         Pleust à Dieu que j’eusse la charge
         De refformer tout ce  discorde
         Sçavez vous que je vouldrois mordre
         Dessus Guillaume Langevin
         Il nous a donné de son vin
         Qui semble bon et ne vault rien
         Ne seroit ce pas ung grand bien
         Qu’on ne rongnast plus la monnoye
         Car c’est la plus facille voye
         Pour d’ung lourd forfaict se excuser
         Q'un sien compaignon accuser
         Qui a son secret reveller
         Il est bruict qu’on a rappellé
         Le conte Guillaume allemant
         Qui a par Bigot son serment
         Dit que plus ne desrobera
         Or nous verrons qu’il en sera
         Car prendre argent ce n’est pas mal
         Ce dit Monsieur de Longueval
         Si quelque cas nouveau survient
         Tu le sçauras s’il m’en souvient (CAA23-Esjoyr(NAF1870), Pos. 1-156)</body>
  </text>
</TEI>
