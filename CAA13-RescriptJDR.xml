<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_ms.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <l>Amy pour respondre a ta lettre</l>
         <l>Pardeça nous fault tresmal estre</l>
         <l>Pour le gain qui est tant petit</l>
         <l n="4">En belle femme est apetit</l>
         <l>Pource je faulte en trescripvant</l>
         <l>De Lasne au Coq doresnavant</l>
         <l>De <placeName><settlement type="region">Provence</settlement></placeName> on aura nouvelle</l>
         <l n="8">Au bout de l'an la vache velle</l>
         <l>S'elle est malade elle n'est point saine</l>
         <l>Quant on mengue de la laine</l>
         <l>C'est grant remede au flux de ventre</l>
         <l n="12">Dont vient cela que quant je rentre</l>
         <l>C'est assez pour gaigner le jeu</l>
         <l>Ung jour passe au marche jeu</l>
         <l>Quatre cuillers pour ung tournois</l>
         <l>Mais qui a eu bruict au tournois</l>
         Qui e este faict à Paris
         Les tresoriers sont tous peris
         Et n'y en a plus nulz en France
         Par mon serment c'est grant oultrance
         Faire tant de maulx soustenir
         (Car aultrement ne peult venir)
         A ceulx qui suent la verolle
         Il te convient scavoir ton rolle
         Pour bien jouer ton personnage
         C'est tresmal faict perdre son aage
         Soubz ung asnier maistre d'escolle
         Ho deffende ceste bricolle
         Je ne puis la chasse tenir
         Qui veult sa femme entretenir
         Il la fault mener à l'esbat
         Car c'est bien faict fuir debat
         Et puis qu'ilz sont d'or & de poix
         Je t'envoiray du lart a poix
         Pour passer ce temps de quaresme
         C'est ung doulx menger que de cresme
         Pour les dames parisiennes
         Situ veulx avoir les miennes
         Tu les auras mes pantouflettes
         On porte maintenant moufflettes
         Aussi bien yver qu'esté
         Et pour cela n'y ay esté
         Affin d'eviter les reproches.
         Il fault au soir porter des torches
         De paour de rencontrer le guet
         Tu ne scay point que dit Marguet
         Par mon ame elle est desja grosse
         Regarde la comment il gosse
         Attache moy une sonnette
         A chascun poil de la barbette
         D'ung boutecul ou d'un cagot
         Et vous verrez maistre Ragot
         Qui vous joura une morisque
         Sois moy tousjours joly & frisque
         Et retiens bien ce qu'on t'enseigne
         Si fault que du bras on te seigne
         Bons medecins y a à Laon
         Janvier le moys commence l'an
         Et fuyt le froit moys de Decembre
         On y vend des chapeletz D'ambre
         A ceulx qui vont en garouage
         Que la malle mort & la rage
         Puist endormir le mailloteur
         Mais qui est ce fol barboteur
         Qui ne nous faict que barboter
         Il ne convient ta barbe oster
         Si tu veulx aller en la guerre
         Pour cela je n'y pense guere
         Et ne respondz à tous tes dictz
         Car adventuriers plus de dix
         A le prevost des mareschaulx
         Apres pasques les pastez chaulx
         Seront fort bons pour desjeuner
         Faulte d'argent nous faict jeusner
         A grande peine pardeça
         Depuis deux ou trois mois en ça
         Trois furent menez au gibet
         À l'eschiquier bon vin on boit
         c'est assez pres de sainct Martin
         Je me levay hier au matin
         Encore lors luisoit la lune
         Trouvay quelqung de Pampelune
         Qui me mist en tresgrant erreur
         En me parlant de L'empereur
         Et de sa glorieuse fuite
         On faict icy grosse poursuitte
         Aux hannuiers que dieu mauldie
         Il regne cy gran maladie
         Chascun n'a point monnoye à point
         Ce qui me vient tresmal a point
         Soit à midy soit au matin
         Dieu pardoint au povre Martin
         Il conduisoit bien son pourceau
         Je ne scay plus rien de nouveau
         Sinon que j'ay ung chapeau rouge
         Hola mon amy ne te bouge
         Les allemans ont prins querelle
         Pour ravoir une maquerelle
         Comme feroit ung bon preudhomme
         Dieu doint grace au pape de Rome
         Que chascun vive en bonne amour
         Bona dies bon iour bon iour
         Mon dieu que les sotz seront braves
         Dimenche au jeu jourdain de Blaves
         On en fera raportz divers
         De ces moines vestus de vers
         Qui ont dames belles rebelles
         Monsieur en scaura les nouvelles
         Et notera en quatre livres
         Amours m'ont bien cousté cent livres
         Et si m'ont faict coucher dehors
         Toutesfois ce ne fust alors
         Que ce pougault vient à jube
         Le moyne parle à son abbé
         Quant il veult avoir sa jacquette
         Dont vient cela que la bucquette
         Eschet tousjours au malheureux
         Tais toy Normand qui es d'Evreux
         Et si porte honneur à ton maistre
         Car je ne vueil cy plus rien mettre.
         
         
         Fin de lescript de Lasne au Coq
         <listBibl>
	           <msDesc>
	              <msIdentifier>
                  <settlement>where is it</settlement>
	                 <repository>repository name</repository>
	                 <idno>identifier</idno>
               </msIdentifier>
	           </msDesc>
         </listBibl>
      </body>
  </text>
</TEI>
